VI Praefatio.

Sed horum quoque quae necessaria sunt, in commentario in·
venientur. Fateor igitur, quod in priore volumine (p. 154)
fassus eram, apparatum criticum plenum me non praebere; eum,
qui lectori sufficiat, praebere me credo. In conferendo autem
codice B si quid incuria omisi, veniam precor3 admodum negli-
gentem me fuisse non credo, nam quod in prologo Amphi-
truonis non nulla levissimi momenti desiderantur, ea in schedis
meis extant, sed dum eadem saepius retractata typothetarum
causa describuntur, exciderunt.

Contextum autem edere volui quam fidelissimum, i. e. ea,
quae tradita sunt, ita exhibentem, ut, quaecumque probabiliter
emendari possent, corrigerentur, ubi nulla certa emendatio in·
venta esset, vitium relinqueretur, emendandi conatus in com-
mentario afferrentur. Eiusmodi locos editores cruce signare
solent. Hoc signo usus sum, ubi ipsa sententia aut prava
esset aut intelligi non posset, ubi sententia sana, numeri cor-
rupti viderentur, non posui, nam leviorem eam dieo deprava-
tionem, quae sententiae loci non noceat. Quamquam in his quo—
que si una aliqua non improbabilis emendandi via ostendebatur,
eam fere secutus sum, si plura fere aeque veri similia tentata
erant, codicum scripturam in textu posui, emendationes in com-
mentarium reieci, lectoribus eligendi faciens potestatem. Multis
hoc displicuisse vide03 nec sententias solas verum etiam versus
omnes emendandos esse clamant. Quod quum Ritschelius et
eius discipuli facere conati essent et ad leges metricas et pros-
odicas saepe admodum dubias Plauti versus exegissent, tantam
hominum admirationem et tantum imitandi studium excitarunt,
ut hoc unum plerique ante omnia spectarent, et existerent, qui
in Plauto metricam quaestionem omnium primam et gravissimam
esse dicerent. Ego primum quaerendum esse dico, quid Plautus
dicere voluerit, deinde quibus verbis, extremo loco quibus nu-
meris dixerit; et si duo priora explicata sunt, etiam si in
tertio dubitatio restet, ad tempus acquiescendum arbitror3 si
illis nondum explicatis tertium emendatur, valde vereor, ne

vana integritatis specie fallamur. In ipsa arte critica exercenda

