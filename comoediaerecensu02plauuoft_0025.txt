PROLOGUS.

Lar familiaris

Ne quis miretur, qui sim, paucis eloquar.

Ego Lar sum familiaris ex hac familia,

Unde exeuntem me adspexistis. Hanc domum
Iam multos annos est quom possideo et colo,
Patri auoque iam huius, qui nunc hic habet.

Sed mihi auos huius obsecrans concredidit
Thensaurum auri clam omnis3 in medio foco
Defodit‚ uenerans me, ut id seruarem sibi.

Is quoniam moritur -—- ita auido ingenio fuit:
Numquam indicare id filio uoluit suo,

Inopemque optauit potius eum relinquere.

Quam eum thensaurum conmonstraret filio —
Agri reliquit ei non magnum modum,

Quo cum labore magno et misere uiueret.

Ubi is obiit mortem, qui mihi id aurum credidit,
Coepi obseruare, ecqui maiorem filius

Mihi honorem haberet, quam eius habuisset paten
Atque ille uero minus minusque inpendio

Curare, minusque me inpertire honoribus.

Item a me contra factumst; nam item obiit diem.

16 et qui 20 die

10

15

20

