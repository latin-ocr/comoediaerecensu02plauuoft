32 Plauti III, 3, 6-4, 15

Coquite, facite, festinate nunc iam, quantum lubet. 445
Congrio

Temperi, postquam inpleuisti fusti fissorum caput.
Euclio

Intro abi. Opera huc conducta est uostra, non oratio.
Congrio

Heus, senex, pro uapulando hercle ego abs te mercedem

petam.

Coctum ego, non uapulatum, dudum conductus fui.

Euclio

Lege agito mecum. Molestus ne sis. I et cenam coque, 450
Aut abi in malum cruciatum ab aedibus.
Congrio
Abi tu modo.

SENEX EUCLIO.
Illic hinc abiit. Di inmortales, facinus audax incipit,
Qui cum opulento pauper coepit rem habere aut negotium.
Ueluti me Megadorus temptat omnibus miserum modis3
Qui simulauit mei honoris mittere huc causa- coquos, 455
Is ea causa misit, hoc qui subriperent misero mihi.
Condigne etiam meus me intus gallus gallinaceus,
Qui erat anui peculiaris, perdidit paenissume.
Ubi erat haec defossa, occepit ibi scalpurrire ungulis
Circumcirca. Quid opust uerbis'.> ita mihi pectus peracuit: 460
Capio fustem, opt-runco gallum, furem manifestarium.
Credo edepol ego illi mercedem gallo pollicitos coquos,
Si id palam fecisset3 exemi ex manu manubrium.
Quid opust uerbis? factast pugna in gallo gallinaceo.
Sed Megadorus, meus adfinis, eccum incedit a foro. 465
Iam hunc non ausim praeterire, quin consistam et conloquar.

448 Î• usenex 451 abedibus. abi 453 pauper homine cepit
454 Uelut Megadorus temptat me 455 simul aut 457 gallinatius
458 pecullaris penussime 459 ungulas

