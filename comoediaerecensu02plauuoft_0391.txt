Bacchides. 371

Quod utrique sorori idem nomen est, id in puellis fieri potuisse
videtur, nec ut in Menaechmis fratribus certa eius rei causa
quaerenda est3 sed legentium causa distinguantur necesse est.
In cod. B, cuius unius in hac re auctoritas est, in prima scena
soror, quae semper Athenis habitavit, nota A, altera, Mnesilochi
amica, quae Samo advecta est, nota E significatui-3 in extrema
fabulae scena illa „Bacchis“, haec .,Soror“ inscribitur. Hanc
significationem Camerarius adoptavit, et Ritschelius in altera
editione retinuit, quum in priore hanc „Bacchidem I“‚ illam
„Bacchidem 11⁶⁶ appellasset. Nos quoque, quia utraque eodem
iure et Bacchis et soror appellari potuit, aliud maluimus et
alteram Atticam, alteram Samiam (cf. v. 197), Bacchidem A. et
Bacchidem S. diximus. Chrysalus (Codd. fere „Clirisalus“)
servus ab auro dicitur, sive aureus, sive qui aurum comparat,
ut v. *700 sq.: „quantum lubet me poscitote aurum3 ego dabo.
Quid mihi refert Chrysalo esse nomen, nisi factis probo‘?“ cf.
226. 237. 639. PiStOCle‘ruS fidus amicus est, quasi sortem sibi
commissam fideliter servans, cf. v. 195. 384 sqq. Cleomachus
gloriosum militis nomen est. Nicobulus (B plerumque „Nico-
bolum“ scribit) quasi consilio victor ironice appellatur senex, qui
identidem ludibrio fit. In Philoxeni et Mnesilochi nominibus
nihil ultra quaerendum est, nec magis in Lydi paedagogi nomine,
quem codd. prope constanter „Lidum“ scribunt, Fl. „Ludum“,
quod ne quis propter v, 127 necessarium censeat, ne nostra
quidem scribendi ratione soni similitudinem tolli arbitramur.

Initium fabulae excidisse apparet, nec defuerunt, qui huic
defectui succurrerent. Nam supplementum, praeter argumentum
prologum et scenam primam continens, in editione Iuntina a.
1514 Nicolaus Angelius edidit, opus minime laudandum, quod
Lascaris grammaticus Graecus Messanae invenisse se dicit, Rit-
schelius autem in egregia illa disputatione de Bacchidibus, quae
legitur in Parergis p. 391 sqq., Antonio Panormitano vindicare
conatur. Repetierunt tamen editorum plerique usque ad Bothiurn.
Immo si, quae perierint, animo informare volumus, alia potius
adiumenta quaerenda sunt, nam apud Chai-isium, Nonium aliosque

24*

