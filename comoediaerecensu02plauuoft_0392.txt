372 Bacchides.

grammaticos quasi triginta afferuntur versus ex Bacchidibus
Plauti, qui in hac fabula hodie non leguntur. Quos qui ad
alteram quandam eiusdem nominis fabulam referre maluerunt -—
ne Weisium commemorem, qui ex genuina fabula illa sola relicta
esse censet, eam, quam servarunt codices, spuriam arbitratur—
ii cur remota proximis, ignota certis praeferant, difficile intelli-
gitur3 nam huius quidem fabulae principium desiderari certum
cst, Rostiique in hac re errorem satis refutavit, Ritschelius,
Parerg. p. 412 sqq. Fragmentorum autem tantus numerus est
et tanta numerorum varietas, ut non unius scenae initium sed
plures scenas intercidisse appareat, nec si quis vel ducentos
versus perisse censeat, habemus, quod obiiciamus.

Ritschelius‚ diligentissime examinatis fragmentis, eorum
sensum et ordinem constituere conatus est, vid. Mus. Rhen. IV
(1846) p. 567 sqq., Opusc. II, p. 292 sqq., ac multa quidem
sagaciter invenit, in non nullis sine dubio erravit. Quod enim
fragm. II (vss. 8—10) Cleomachi verba esse putat ad Bacchidem
Samiam dicta, id sine gravi interpolatione effici non potest.
Immo militis in principio fabulae nullae partes fuerunt, nec illi
versus ad Bacchidem, sed ad senem aliquem („istac aetate‘ )
(licta sunt, is autem nec Nicobulus nec Philoxenus esse pot-est3
alia persona fuerit necesse est, quae in reliqua fabula non prod-
eat. Nec alia desunt huius personae vestigia. Nam quae antiqua
fuit personarum significandarum ratio, quam in Prolegg. p. 158
commemoravimus, ut Graecis litteris signarentur, eam in prima
scena codex B ita servavit, ut Bacchis Attica A, Samia E inscri-
beretur, Pistoclerus autem G (v, Ritsch. ad v, 39), i. e. Γ,
Iam quum hae litterae eum ordinem sequantur, quo personae in
scenam exeunt, primam videmus prodisse Atticam illam Bacchi-
dem, Samiam aliquanto post, ut videtur quintam, Pistocle—
rum tertium fuisse. Secunda aut quarta persona senex ille
esse potuit, quem illis versibus Bacchis alloquitur. Qui ne
nomine careat, Demea appelletur, nam ad eum retulerim Me-
nandri fragmentum apud Fulgentium, Mythol. III, l: „Bellero-
phonta posuerunt quasi βουληφοροῦντα, quod nos latine sapientiae
consiliatorem dicimus, sic ut Homerus ait οὗ χρὴ παννύχιον εὕδειν
βουληφόρον ἄνδρα, id est non decet tota nocte dormire consilia-

