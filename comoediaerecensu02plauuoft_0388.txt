368 Bacchides.

ut hanc pecuniam ¹hero suo comparet, Nicobulo seni narrat,
filium eius parvam aliquam pecuniae partem secum ferre, reliqua
Ephesi relinquere coactum esse. Interim Lydus paedagogus Phi-
loxeno Pistocleri patri indicat filium eius Bacchidem meretricem
perdite amare. Quod ubi casu audit Mnesilochus, suam Bacchi-
dem Pistoclerum amare credens, et amici et amicae perfidiam
graviter culpans, quum nihil iam opus esse putet ea pecunia,
quam servus comparavit, totam summam patri reddit. Mox,
postquam ipsum Pistoclerum convenit, meliora edoctus, sera
paenitentia stultitiam suam accusat. Chrysalus autem re com-
perta novis insidiis iterum eandem atque adeo maiorem pecuniae
summam seni eripere conatur. Mnesilochum iubet patri episto-
lam scribere, qua se accuset quasi auro reddito iratum sem-
perque nova consilia struentem, quibus senem ci1·cu1m·e11iat;
quare vinctum eum teneri oportere. Qua epistola adductus quum
Nicobulus Chrysalum vincire et punire aggrediatur, Chrysalus
impudenter affirmat, fore ut brevi eum paeniteat et, quum,
qualis filius suus re vera sit, perspexerit, magni eum facturum
esse, si data pecunia filium gravi periculo eximere possit. Atque
apertis foribus pater filium cum meretrice accubantem videt,
Chrysalus autem non meretricem, sed uxorem Cleomachi militis
esse narrat, et opportune ipse miles advenit maledicta in Mne-
silochum ingerens. Itaque Nicobulus Chrysalum vinculis solvit3
is autem a Cleomacho quasi magni aliquid impetrat, ut ducentis
Philippis acceptis ab iniuria ulciscenda desistat. Nec duplici
triumpho contentus Chrysalus tertium addit, novoque nomine
alteros ducentos Philippos seni aufert, quasi Mnesilochus hanc
summam mulieri iuratus promiserit. Tandem omni re detecta
Nicobulus et una. cum eo Philoxenus, ut filios a Bacchidibus
abstrahant, in earum aedes irrumpunt3 sed meretrices levissimos
senes primum illudunt, deinde suis artibus ita illiciunt, ut et
ipsi filiorum exemplo cum meretricibus accumbant et potent.
Ita pro gravi convicio bacchanal sequitur. ipsique, ut ait Bacchis,
qui filios capere volebant, capiuntur.

In argumento turpiculo summa hilaritas et festivitas est,
nec iniuria haec fabula egregium Plautini leporis exemplar
habetur. Ex Menandro ipso expressam esse Ritschelius monstravit,

