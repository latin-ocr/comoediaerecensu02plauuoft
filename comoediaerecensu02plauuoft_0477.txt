Captivorum argumentum huiusmodi est. Quum bellurn esset
inter *Etolos et Eleos, Philopolemus Hegionis AEtoli filius ab
Eleis captus est. Pater sperans fore, ut permutatione captivorum
facta fflium recuperet, Eleos captivos commercatur3 inter hos
Philocratem, nobilem Eleum, una. cum servo eius Tyndaro. Sed
inter dominum servumque convenerat, ut servus domini, dominus
servi personam indueret. Quo fit, ut quum Hegio servum aesti-
matione facta in patriam remittere constituerit, ut filium suum
inveniret et de redemptione aut permutatione ageret, dominum
pro servo dimittat. Mox fraude detecta furore incensus Tyn-
darum compedibus vinctum in lapicidinas coniicit. Sed hic
Tyndarus ipsius Hegionis filius erat, quem ante viginti annos
fugitivus servus furto secum abstulerat. Sic pater nescius in
suum ipse filium saevit, hominique optimo propter egregiam
erga dominum fidem gravissimae poenae infliguntur. Verum ne
diu maneat fortunae iniquit-as, brevi revertitur Philocrates ex
Elide et filium Hegionis secum ducens et servum illum, qui
cum altero puero olim aufugerat. Quo facto Tyndarus agno-
scitur et libertatem patremque recuperat.

Fabula optima et elegantissima a ceteris comoediis non
nihil differt. Poeta, ipse in epilogo pudicitiam eius laudat, ac
sane eo nomine omnibus praestat. Nec enim in amatorio, ut
pleraeque fabulae, versatur argumento, sed in piet-ate patris, in
filio amisso et contra omnem spem recuperato, Quod quum et
ipsum frequens comoediarum antiquarum argumentum sit, tamen
plerumque cum illo altero coniungitur3 hic solum spectatores
moratur, et ita quidem, ut nemo quidquam praeterea desideret.

