458 Captim'.

Sed qui ea de causa hanc fabulam ad aliud genus referendam,
mediaeque potius quam novae comoediae adnumerandam putarunt,
sine dubio errarunt. Immo si temporum notas secuti quaerimus,
quo saeculo verisimile sit tale bellum fuisse inter AEtolos et
Eleos, rerum memoria maxume ad tempus post Alexandri magni
aetatem nos ducit, quo AEtolorum foedus subito crescens vicinos
populos vi sibi adiungere conabatur. Tum Eleos verisimile
est AEtolorum impetus armis repulisse, quamquam iidem postea,
quum Arato duce Achaeorum potentia totam Peloponnesum sibi
adiungere studeret, AEtolorum amicitiam et societatem am-
plexi sunt.

111 argumento serio et ad risum movendum parum apto
tamen non desideratur persona ridiculi eausa inventa, para-
situs, Quum ex aliis scriptoribus tum ex sexto Athenaei libro
satis constat, hoc nomen proprie honorificum fuisse eosque signi-
ficasse, qui ad epulas sacrorum publicorum causa factas adhibe-
rentur, postea vero scurras indicasse, qui ad convivia admitte-
rentur, ut ridicule dictis et factis convivas oblectarent, pauperes
fere homines, qui ad nullam rem utilem apti, ventris causa
quidvis facere et pati parati essent, quare protervi adulescentes
saepe non tam ut lepores et ridicula eorum admirarentur, quam
ut habereut, quibus impune illuderent (vid. ad V. 88), convivii
eos participes faciebant. Eiusmodi adulatores sive κόλακας iam
antiqua comoedia Epicharmi et Eupolidis in scenam introduxerat,
quorum egregia fragmenta Athenaeus VI, p. 235 sqq. affert,
sed parasitorum nomen et prope constans persona, nigro capillo
nigroque aut pullo pallio amicta (v. Polluc. IV, 119 et 148) a
media comoedia initium cepit et ad novam traducta est. Ibi
autem tam frequens usus eius erat, ut si abesset, magis miran-
dum esset, quam si adesset. Qui igitur a Captivis propter
argumenti gravitatem parasitum non solum abesse maluerunt,
sed etiam a Graeca fabula, unde Romana efficta est, abfuisse
putarunt, totum hoc comoediae genus parum considerasse videntur.

Captivos Camerarius ceteris omnibus Plauti fabulis praetulit,
Lessingius autem (Kritik fiber die Gefangenen des Plautus) om-
nium, quae unquam in scena actae sunt, fabularum praestantissi-
mam esse censuit. Cui iudicio quum hodie perpauci accedant,

