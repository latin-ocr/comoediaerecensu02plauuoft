V. 563—583. 339

specie huius speciei, scilicet e manente in productione, quod i
ante se habet3 nam si non habeat, corripietur in genetivo, ut ab
spe spei, re rei, fide fidei, quamquam in Aulularia Plautus fidei
dixerit, non fide“; sic enim scribendum. — 576. Quum omnino
antiquorum mos esset securitatis causa pecunias in deorum templis
deponere, tum praeter ceteros huic' rei apta Fides Euclioni visa
est. Fidei se notum esse dicit, quia ipse semper fidem servaverit,
eamque hortatur, ne ipsa a nomine suo recedat. — 577. tu
numerorum causa delevit Weis., priores Acidalium secuti me
sustulerant. - concreduo, ef. Cas. 456: „concredui“; antiqua
forma, unde coniunctivi formae creduam et creduim, v. Bacch. 473.

579. Lyconidis servus, cui Strobilus nomen, ab hero missus,
ut de Megadori nuptiis, quae agantur, exploret, trochaicis sep-
tenariis secum de servi condicione loquitur. Frugi servi se
operam praestare affirmat. Principium versus affert Nonius p. 310
„Facinus factum“ enarrans, persequor, i. e. exsequor, cf. 585.
Merc. 545: „hoc ut dico factis pe1·sequar“. Stich. 145: „Cer-
tumne est neutram nostrarum persequi inperium patris.“ Ter. Hec.
616: „ex usu quod est, id pe1·sequar“. Cic. ad Qu. fr. II, 14, 2
et 3: „ut mea mandata digeras, persequare, conficias‘C -— 580.
Ne habeat, i. e. nolit habere3 sic codd.; edd. pleraeque „Nec“,
male. molestioe aliquid habere est moleste ferre, mora? seg-
niter agere. — 581. Versum affert Nonius p. 375 S. v. postu-
lare, de quo v. ad Amph. 357. — ex sententia, sc. heri, nec
opus esse arbitror cum Nonio „eri“ legere, quamquam posses-
sivum addi solet, v. Men. 270. 998. 1177. Ter. Heaut. 683.
— 582. in erum matura in se sera condecet capessere, i. e.
„in negotiis herilibus maturare et diligentem esse, in suis cunctari
et tardum esse“. Nonius p. 266 „perferre“ enarrat, et Verg.
AEn. Ι, 77: „mihi iussa capessere fas est“ confert. Cui simile
Plautus Trin. 299: „si capesses mea inperia‘st -- 583. dor-
mitet altero loco iam in codd. emendatum3 priore loco Wag-
nerus ,‚dormitat“; sed ne illud quidem a Plauto abhorrere arbi-
tror. — Pro sese Muller„ Pl. Prosod. p. 181 not. „se esse“
postulat, cf. tamen ad Amph. 1011. Asin. 67.

22*

