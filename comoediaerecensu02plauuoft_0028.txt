3 Plauti 1, 1, 13—39

Euclio

At 111 scelesta sola secum murmurat!

Oculos hercle ego istos, inproba, ecfodiam tibi,

Ne me obseruare possis, quid rerum geram.
Abscede etiam nunc3 etiam. Ohe.

Istic adstato. Si hercle tu ex istoc 1000

Digitum transuorsum aut unguem latum excesseris,
Aut si respexis‚ donicum ego te iussero,

Continuo hercle ego te dedam discipulam cruci. —
Scelestiorem me hac anu certe scio

Uidisse numquam, nimisque ego hanc metuo male,
Ne mihi ex insidiis uerba inprudenti duit,

Neu persentiscat, aurum ubi est absconditum,
Quae in occipitio quoque habet oculos, pessuma.
Nunc ibo, ut uisam, estne ita aurum, ut condidi,
Quod me sollicitat plurimis miserum modis.

Staphyla

Noenum mecastor, quid ero ego dicam meo

Malae rei euenisse quamue insaniam,

Queo conminisei3 ita me miseram ad hunc modum
Deciens die uno saepe extrudit aedibus.

Nescio pol, quae illunc hominem intemperiae tenent:

Peruigilat noctes totas3 tum autem interdius
Quasi claudus sutor domi sedet totos dies.

Neque iam, quo pacto celem erilis filiae

Probrum, propinqua partitudo quoi adpetit,

Queo conminisci; neque quidquam meliust mihi,
Ut opinor, quam ex me ut unam faciam litteram
Longam, meum laqueo collum quando obstrinxero.

56 atasto 78 longum

601

65

70

75

