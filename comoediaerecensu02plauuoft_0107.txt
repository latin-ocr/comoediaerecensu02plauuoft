III, 3, 12-35 Bacchides. 87

Philoxenus
Paulisper, Lyde, est lubido homini suo animo obsequi,
Iam aderit tempus, quom sese etiam ipse oderit. Morem
geras3
Dum caueatur, praeter aequom ne quid delinquat, sinc. 415
Lydus
Non sino neque equidem me uiuo illum conrumpi sinam.
Sed tu, qui pro tam conrupto dicis causam filio,
Eademne erat haec disciplina tibi, quom tu adulescens eras ἶ)
Nego tibi hoc annis uiginti fuisse primis copiae,
Digitum longe a paedagogo pedem ut ecferres aedibus. 420
Ante solem exorientem nisi in palaestram ueneras, ¹
Gymnasi praefecto poenas haud mediocris penderes.
Id quoi optigerat, hoc etiam ad malum arcessebatur malum:
Et discipulus et magister perhibebantur inprobi.
Ibi cursu, luctando, hasta, disco, pugilatu, pila, 425
Saliundo sese exercebant magis quam scorto aut sauiis.
[Ibi suam aetatem extendebant, non in latebrosis locis]
Inde de hippodromo et palaestra ubi reuenisses domum,
Cincticulo praecinctus in sella apud magistrum adsideres.
Quom librum legeres, si unam peccauisses syllabam, 430
Fieret corium tam maculosum, quamst nutricis pallium.

Mnesilochus
Propter me haec nunc meo sodali dici discrucior miser,
Innocens suspicionem hanc sustinet causa mea.

Philoxenus
Alii, Lyde, nunc sunt mores.

Lydus
Id equidem ego certo scio.
Nam olim populi prius honorem capiebat suffragio, 435
Quam magistro desinebat esse dicto obediens3

422 haud mediocris poenas 423 quo C accersebatur 425
asta 430 peccauisset 435 capiebant

