VIII ’ Praefatio.

nobis parum notam esse, et in iis, quae cuin ea iuncta sunt,
summam adhibeamus cautionem.

Constantiam meam critici requirunt. Ego vero quum con-
stantiam magni faciam, tamen veritati anteponere non audeo,
nec constantiae causa incerta certa facere velim. Non eadem
ratione ars critica exercenda est in Plauto et in Cicerone, non
solum quia Plauti comoediae minus integrae ad nos pervenerunt
ac saepe tam graviter corruptae sunt, ut leni remedio res agi
non possit, sed etiam quia Plautina loquendi ratio minus nota
est. Exiguus Plautinarum comoediarum ambitus est, si cum
ingenti Ciceronis corpore comparatur. Quod apud Ciceronem
centies eodem modo dicitur, si uno loco aliter scriptum est,
mendum confidenter tolliinus3 apud Plautum qui propter duos
aut tres similes locos unum dissimilem, quum utrumque per se
recte dicatur, corrigendum censuerit,· vix satis caute egerit.
An ab editore constantia postulanda est ab ipso Plauto aliena?
Video equidem virum doctum et de Plauto bene meritum (O. S.
in Philologisch. Anzeig. 1377, p. 92) contendere, paucorum
scriptorum esse tam certum et constantem dicendi usum quam
Plauti3 sed res habemus hac affirmatione potiores; nec tam
eorum, qui linguam et orationem primi excoluerunt, esse videtur,
ut sibi semper constent aut certis legibus pareant, quam eorum,
qui accurata scholarum disciplina instructi et exercitati prodeunt.
Exempla afferam, quae scribenti se obtulerunt3 quorum quum
fieri possit ut in uno et altero librariorum error sit, tum affir-
mari nihil potest, et ipsa multitudo variorum exemplorum con-
stantiae leges Plauto imponi non debere ostendet.

In syntaxi primum apparet quam non legibus adstrictus
sit. In interrogationibus obliquis incertis finibus discernitur indi-
cativus a eoniunctivo, v. ad Amph. 173 in enuntiationibus rela-
tivis ad pronomen indefinitum relatis item, v. ad Amph. 167.
Bacch. 64. In sententiis orationi obliquae interpositis sed proprie
ad eam non pertinentibus interdum attractionis quadam vi con-
iunctivus ponitur, v. ad Amph. 952. Bacch. 658. In hypotheticis

interdum variatur modus, v. ad Amph. 6963 nec maior constantia

