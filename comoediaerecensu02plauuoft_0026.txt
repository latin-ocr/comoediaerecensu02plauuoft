6 Plauti

Is ex se hunc reliquit, qui hic nunc habitat, filium
Pariter moratum, ut pater auosque huius fuit.
Huic filia una est; ea mihi cotidie

Aut ture aut uino aut aliqui semper supplicat3
Dat mihi coronas. Eius honoris gratia

Feci, thensaurum ut hic reperiret Euclio,

Quo illam facilius nuptum, si vellet, daret.

Nam conpressit eam de summo adulescens loco.
Is scit adulescens, quae sit, quam conpresserit3
Illa illum nescit, neque conpressam autem pater.
Eam ego hodie faciam ut hic senex de proxumo
Sibi uxorem poscat3 id ea faciam gratia,

Quo ille eam facilius ducat, qui conpresserat.
Et hic, qui poscet eam sibi uxorem senex,

Is adulescentis illius est auonculus‚

Qui illam stuprauit noctu, Cereris uigiliis.

Sed hic senex iam clamat intus, ut solet3

Anum foras extrudit, ne sit conscia.

Credo, aurum inspicere uolt, ne subreptum siet.

 

 

36 ceteris 37 hec

25

30

35

