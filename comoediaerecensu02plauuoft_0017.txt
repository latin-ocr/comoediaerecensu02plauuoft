Praefatio· XIII

At in hiatu admittendo nimiam Plauto iniuriam ieci. Ego
vero ne Vergilium quidem ab hiatu abstinuisse video; Plautum
multo saepius hiasse, Ciceroni credo. Legitimos apud Plautum
hiatus esse video in caesura senariorum et in diaeresi septenari-
orum et octonariorum. Post monosyllaba concedi hiatum ap-
paret, nec minus ante voc. q. e. „homo“‚ v. Proleg. p. 221.
Num idem ante alia vocabula ab h incipientia factum sit, num
post finitam sententiam, num in transitu ad alt-eram personam,
num post bisyllaba iambicae mensurae correpta, alia multa ignoro
nec, legibus nondum inventis, prorsus negare audeo. In multis
eiusmodi locis hiatum librariorum errori deberi facile credo et
ipse uno et altero loco, ubi res certior videbatur, hiatum
sustuli*)‚ sed plerumque reliqui veritus, ne forte re minoris
momenti emendata maiorem poetae in aliis rebus iniuriam face-
rem. Itaque ubi non unum remedium suppetebat, sed plura et
aeque bona aut proposita erant aut proponi poterant, malui
lectori optionem dare, si quid eorum, quae in commentario allata
essent, ei placeret, quam quae mihi ipsi incerta videbantur pro
certis venditare.

Omnino in tam incertis rebus, in scriptore et sibi ipsi
parum constanti et cuius verba non optime tradita essent, summa
cautio editori adhibenda erat, ac si quando liberius agere ratio
cogebat, ante omnia providendum erat, ut primo adspectu appa-
reret, quid Plauti esse antiquis testimoniis constaret, quid
coniectura in textum receptum esset. Hoc in lacunis ex-
plendis cursiva litterarum scriptura facillime assequimur, eaque
de causa in addendis vocibus interdum minus religiosus fui
quam in mutandis, quoniam mutatam scripturam esse tantum
varietas textui subiecta, mutandi causam, vel certissimis testi-
moniis nixam, commentarius indicat. Locos ita corruptos, ut

ne sententia ‘quidem certa appareret, cruce signavi**); ubi

*) Huc pertinet, quod med et similia scripsi, ubi vocalis longa manet3
ubi brevis aut est aut esse potest, me reliqui.

**) Hic commemorare liceat Amphitruonis prologi versum 72, quem
quum corruptum esse ostendissem, cruce adposita reliqui scripturam

0

