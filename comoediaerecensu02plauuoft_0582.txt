56⁸2 Curculio.

ita refertur ad antecedens „si forent“, nec multum differt a
„tamen“, cf. Epid. 602: „Si undecim deos praeter sese secum
adducat Iuppiter, Ita non omnes ex cruciatu poterunt eximere

Epidicum“. — 452. nam ita, i. e. ut eius familiam decet.
Plerumque autem in eiusmodi iunctura causalis coniunctio abest.
- blatis, V. ad Amph. 620. — 454. le cett. codd.‚ recte, ut

numeri ostendunt. absoluam, v. ad Aul. 509. qua aduenis&
qratia, quod attinet ad eam rem, cuius gratia venisti, cf. ad
Amph. 38 et 959.

455. Dum profecturi ad lenonem sunt, ipse advenit. Atque,
v. ad Amph. 948. Sed eccum dicitur, ubi persona, quae quum
maxime commemoratur, subito apparet3 hoc loco parum certa
lenonis mentio facta est; quare Ballas, quem laudat Gotz. Aet.
Lips. VI p. 277, excidisse versum putat, qua trapezita diceret
ad lenonem eundum esse. Quae sententia quum habeat, quo se
commendet, tum non video, quo iure Fleckeis. in medio proximo
versu post ,.ui‹leo‘⁴ lacunam esse statuat. Gotzius quidem etiam
post 456 et post 4:37 omissa quaedam arbitratui-3 omnino totum
locum post Plauti aetatem retractatione in brevius contractum
esse censet. Equidem insignem brevitatem, qua ea, quae ne-
cessaria magis quam ridicula sunt, paucis absolvuntur, ab ipso
Plauto abiudicare non audeo. Nec quamvis excidisse aliquid statuas
ante 458, Quid qnod iuratus sum? defendi possunt. Haec
enim formula non assentientis est, quod fuerunt qui putarent,
sed contradicentis aut aliquid obiicientis, qui propter iusiurandum
se id, quod postulatur, facere posse negat. Sed talis iurisiurandi
nullum usquam vestigium est. Phaedromo quidem leno nihil
promisit, Υ. 63 sqq, nec magis huc pertinet v. 705. Immo
corrupta sunt illa verba3 sensus postulat „Quando hoe iuratus
sum? aut „QuidP id iuratus sum?·‘ aut simile quid. -- Quid
id refert hta? lenonis, qui iusiurandum non curas, cf. infra
494 sq. Rud. 1373: „Iuratus sum et nunc iurabo, si quid
uoluptatist mihi, Iusiurandum rei seruandae non perdundae condi-
tatum est“. Neque ipse Cappadox hoc negat3 pro· admonitione
illa verba capit, nec tam iurisiurandi causa quam, ut argentum
promissum accipiat, rem transigit. -- 460. Versus claudicat3
Fl. „caue ne“ ed.; Muller. transp.: „caue mora in te sit mihi‘⁴.

