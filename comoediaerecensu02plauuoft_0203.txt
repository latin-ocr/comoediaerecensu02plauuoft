IH, 4, 115—5, 5 Captiui. 18 3

Hegio
Conuenit.
Tyndarus
Ut quidem hercle in medium ego hodie pessume processerim.
Uae illis uirgis miseris, quae hodie in tergo morientur meo.
Hegio
Uerba mihi data esse uideo.
Tyndarus
Quid cessatis, conpedes, 645
Currere ad me meaque amplecti crura, ut uos custodiam?
Hegio
Satin me illisce hodie scelesti capti ceperunt dolo‘?
Illic seruom se adsimulabat, hic sese autem liberum.
Nuculeum amisi, retinui pignori putaminag
Ita mih'i stolido sursum uorsum os subleuere offuciis. 650
Hic quidem me numquam inridebit. Colaphe, Cordalio, Corax,
Ite istinc atque ecferte lora.
Lorarii
Num lignatum mittimur?

HEGIO. LORARII. TYNDARUS. ARISTOPHONTES.

Hegio
Inicite huic manicas actutum, mastigiae.
Tyndarus
Quid hoc est negoti? quid ego deliqui?
Hegio
Rogas,
Sator sartorque scelerum et messor maxume? 655
Tyndarus

Non occatorem dicere audebas prius?
Nam semper occant prius quam sariunt rustici.

 

647 Santin me illi 650 sublinere 653 actutum om. 657 sarriunt

