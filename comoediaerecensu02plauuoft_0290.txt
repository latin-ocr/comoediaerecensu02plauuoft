2 70 Aulularia.

Euclionis filiam compresserat eamque etiamnunc amat et uxorem
cupit. Quare, quod avunculo desponsam accepit, vehementer
commotus matri omnem rem aperit eaque rogante a Megadoro
impetrat, ut sibi Euclionis filiam cedat, cuius partus iam adest.
Euclionem autem aggreditur rogans, ut sibi filiam det, cui se
vitium obtulisse fatetur. Miserrimus pater domum pergit, ut,
quid 1100 novi mali sit, exploret. Interea Strobilus advenit
heroque suo se aurum reperisse narrat et, ut hoc pretio liber-
tate donetur, postulat. Lyconides ollam Euclioni restituit3 is
autem felici rerum omnium eventu laetus et filiam ei in matri-
monium dat et thesaurum, ex quo, dum habebat, plus molestiae
et timoris quam voluptatis acceperat, dotis nomine addit. --
Extrema fabulae pars deest, sed ex Argumentis summa rei co-
gnoscitur. ’
Egregiam hanc fabulam quis Graecus poeta primus invenerit
et- scripserit, ignoratur, nam qui propter v. 302 Posidippum auc-
torem nominant, nimis levi argumento utuntur, v. ad 272. Nec
magis quo tempore eam Plautus Romae docuerit, notum est.
Hoc quidem fuerunt qui coniectura se assequi posse putarent,
ut Ladewigius in Zeitschrift fiir Alterthumswissensehaft 1841
p. 1085 sq., Wagnerus in ed. Aul. p. 129, alii, qui, quod
Megadorus v. 479 sqq. tam vehementer de mulierum luxuria
queratur, hoc lege Oppia manente fieri non potuisse contendunt3
nam abrogata demum lege, quae mulierum luxuriam cohiberet,
quod anno a. Chr. n. 195 factum esse ex Livio (XXXIV, 1—8)
novimus, eam civitatis condicionem esse factam, quae his versibus
describatur. Verum non abrogata lex causa luxuriae fuit, sed
quia cupiditati feminarum moderari nec poterant nec vole-
bant, ideo legem abrogarunt. Eorum autem, quae hoc loco
ridentur, pleraque vel ex Graeco fonte ducta sunt, ac Romani
spectatores si non suos, at Atheniensium—nam Athenis agitur
fabula—mores ridere potuerunt, vel etiam manente Oppia lege
Romae inveniri potuerunt si non talia, qualia hic proferuntur,
at quae comicae exaggerationi locum darent. Nec tamen nega-
verim mihi quoque ut aliis (v. Francken. ed. Aul. p. XVI) hanc
fabulam inter posteriores Plauti numerandam esse videri.

