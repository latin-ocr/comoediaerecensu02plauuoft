274 Aulularia.

fratris domum migrasse et utriusque eandem familiam fuisse. Quod
ut in tenui re familiari fieri potuit, ita divitem hominem non
est veri simile tam paucos servos habuisse, ut idem avunculi
atriensis et nepotis pedisequus esset, nec Lyconidis servus alium
quam ipsum Lyconidem herum agnoscit aut ab alio libertatem
sperat. Immo duas personas esse apparet. Sed quomodo fieri
potest, ut duae eiusdem fabulae personae eodem nomine sint?
In Menaechmis quidem huius rei ratio redditur (v. 1130) et illius
fabulae turbae ex hac nominis communione magnam partem
oriuntur. Hic quoque si nominis similitudo errorem aliquem
ridiculum aut turbas pareret, causa intelligeretur, sed nec in
fabula tale quidquam legitur nec in extrema fabulae parte, quae
periit, cogitari potest, unde sequitur, ut ista nominis commu-
nitas et inutilis et inepta futura fuerit. Wagnerus quidem (edit.
p. 138 sq.) ad solitum quorundam philologorum auxilium con-
fugit, ut „contarninatanl“ fabulam esse censeat vel ex duabus
Graecis compositam, cuius rci nec aliud ullum indicium extat,
ut recte animadverterunt et Brixius et Reinhardtius in Stude-
mundi Stud. I. p. 109, nec tam stupidum putamus Plautum Grae-
corum interpretem fuisse, ut ne nomen quidem servi ipse invenire
potuerit. Histrionem autem si quis dicat eundem utriusque
servi partes egisse, hoc et ipse facile crediderim, sed poetam ea
de causa utrumque servum eodem nomine appellasse credere
11011 possum. Erroris causa non ab ipso Plauto, sed a posteri-
oribus rcpetenda est, nec dubitari potest, quin apud Plautum
duo fuerint duorum servorum nomina. Ac sunt etiam alia no-
minum vel mero errore vel consulto mutatorum exempla. Lysi-
damum Casinae rubricatoris errore Stalicionem aut Stalinonem
factum esse ex Ambrosiano ostendit Studemund. Iud. lect. Gry-
phisw. 1871—723 Cyamum pro Geta in Truculento restituit
Spengelius3 Fitodicum autem, qui huius fabulae v. 355 supra-
scribitur, nullum esse, ibi videbimus. In Sticho, ut in Aulularia,
idem duabus personis nomen obtigit3 nam Pinacium et puer
dicitur et altera ex sororibus matronis3 verum pueri nomen in
contextu fabulae legitur, matronae tantum in titulo primae scenae,
et post Ritschelium inde quoquc eiectum est, quoniam in A
Pamphila legitur. Difficilior de alterius sororis nomine quaestio

