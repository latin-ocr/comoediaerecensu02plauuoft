XII Praefatio.

Itaque ne in versibus quidem pangendis Plautum semper
sibi constitisse affirmaverim. Canticorum leges quamvis accura-
tissime Studemundus indagare conatus sit, tamen nihil prorsus
certi aut quod nobis placere possit inventum est, et multis
locis quid Plautus voluerit ignoramus, quod quin ipsius poetae
aliqua culpa factum sit, fieri vix potest, Alia ratio est eorum
versuum, quorum certa et constans forma est, velut septenariorum
et senariorum. Hos poetam videmus felici ingenio praeditum
plerumque optimos fecisse3 sed quum huius poesis genus aute
omnia postularet, ut quidquid dictum esset facile intelligeret-ur
nec a vulgari hominum sermone abhorreret, interdum sententiae
magis qnam versibus consulens a severis numerorum legibus
discessisse videtur, maxime ille quidem in primo versuum pede,
vid. Proleg. p. 181 et ad Capt. 90, semel et iterum etiam in
aliis, velut Cure. 401. Verum quum ne ipsius quidem Plauti
versus semper vitiis careant, ‘multo plura eos commisisse vide-
mus, qui postea vel prologos vel alias fabularum partes addi-
derunt, ne de iis loquar, qui argumenta composuerunt. Itaque
in prologo Amphitruonis vv. 59 et 63 reliqui formam „tragico-
comoedia“, quamvis posteriorem versum corrumpat. Editorum
plerique „tragicomoediam“ substituunt, quam formam posterior
versus commendat, prior omnino respuit, nisi novae superstru-
untur coniecturae. Nihilo minus vehementer vituperor, quod
illam coniecturam non sim secutus. Exempla similis contrac-
tionis apud Lobeckium et Corssenium inveniri critici me docent,
quasi non ipse eadem attulerim, ad ea nihil respondent, quae
dixi, illa exempla vocabula esse quotidiani sermonis, hanc vocem
nove fictam esse nec, nisi accurate formata esset et plene enun-
tiaretur, intelligi potuisse. Graeci κωμῳδοτραγῳδίαν dixerant, quo
nomine et Anaxandrides et Alcaeus et Dinolochus Siculus fabulas
scripserant, eodemque vocabulo Porphyrius usus est, vid. Meinek.
Hist. crit. comio. Graecor. I, p. 247, et Meinekius ipse in laudando
Plauti loco veram formam „tragicocomoediam‘' servat. Immo
pessimus versus relinquendus est nec histrionis causa tantopere

laborandum est, ut formam temere fictam antiquis obtrudamus.

