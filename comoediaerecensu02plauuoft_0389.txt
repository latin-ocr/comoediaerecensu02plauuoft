Bacchides. 369

Parerg. p. 405 sqq. Huius enim fuit nobilis fabula Δῖς ἐξαπατῶν,
cuius mentionem facit Martialis XIV, 214:
Pueri comoedi.
Non erit in turba quisquam Μισούμενος ista,
Sed poterit quiuis esse Δὶς ἐξαπατῶν.

Fragmenta collegit Meineke, Hist. crit. comio. Graec. IV, p. 105.
Plautus, ut saepius, nomen mutavit, Bacchidesque appellavit >'⁵);
sed qui fabulae argumentum reputaverit, facile concedet aptissi-
mum esse Graecum illud nomen. Quin bis saltem in ipsa fabula.
ad illud nomen alludi videtur, v. 1087, ubi Nicobulus „Perii,“
inquit „pudet3 hocine me aetatis ludos bis factum indignel'*‚ v.
1126, ubi Bacchis de eodem sene, quem ovem appellat: „Pol
hodie altera iam bis detonsa certost“. Accedit quod, qui ex
Menandro saepius affertur versus, ὃν οἱ θεοὶ φιλοῦσιν, ἀποθνήσκει
νέος, qui a Stobaeo Serui. CXX, 8 ad Δὶς ἐξαπατῶντα refertur, is
Latine legitur Bacch. 811 sq. Ex ceteris autem, quae laudantur,
Menandreae fabulae fragmentis, unum (Ἐμοὶ παράστα, τῂν θύραν
κόψας ἐγὼ καλῶ τιν’ αὐτῶν) cum Plautinae fabulae v. 1114 com-
parari potest, alterum Ritschelii acumen cum v. 305 comparavit, ad
quein locum annotata vid„ tertium ad principium fabulae pertinuisse
videtur, vid. infra p. 373. Quod autem Ladewigius (Philolog.
XVII, a. 1861, p. 261 sqq.) Plautinam fabulam ex duabus
Graecis conflatam, vel, ut Lusciano convicio usi dicere solent,
contaminatam esse affirmavit, eius ne minimum quidem vestigium
video. Si accuratiore refutatione opus est, vid. GoetZ„ Act. soe.
philol. Lips. VI, p. 315 sqq.

Quo anno haec fabula acta sit, non est traditum. Epidico
posteriorem fuisse efficitur ex v. 212. Ad senilem poetae aetatem
referendam esse etiam alio documento monstravit Ritschelius in
Parergis p. 425 sqq. Nam quod Chrysalus v. 1070 triumphandi
honorem quasi nimis vulgatum spernit, hoc tertio ante Chr.
n. saeculo dici non potuit. Usque ad finitum alterum bellum
Punicum rari fuerant triumphi, sed paulo post mire multipli-

*) Quod Fulgentius p. 564 versum huius fabulae 275 sq. in Chrysalo
extare dicit, huius personae verba sunt3 t'abulte nomen idem fuisse,
tam levi auctori credi non potest.

24

