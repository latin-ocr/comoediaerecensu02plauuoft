214 Plauti Ι, 1, 12—2’7

Ple α c dromus
Si tu me roges,
Dicam, ut scias.
Palinurus
Si rogitem, quid respondeas?

Phaedromus
Hoc Aesculapi fanumst.
P alin u r u s
Plus iam anno scio.

Phaedromus
Huic proxumum illud ostium occlusissumum. 15
Salue3 ualuistine usquc oculissumum ostium?

Palinurus
Caruitne febris te heri uel nudiustertius,
Et heri cenauistine?
Phaedromus
Deridesne me‘?

Palinurus
Quid tu ergo, insane, rogitas, ualeatne ostium?

Phaedromus
Bellissumum hercle uidi et taciturnissumum, 20
Numquam ullum uerbum muttit. Quom aperitur, tacet,
Quom illa noctu clanculum ad me exit, tacet.

Palinurus

Numquid tu, quod te aut genere indignum sit tuo,
Facis aut inceptas facinus facere, Phaedrome?
Num tu pudicae quoipiam insidias locas 25
Aut quam pudicam esse oportet?

Phaedromus

Nemini,

Nec me ille sirit Iuppiter.

 

12 et 13 Palinuro continuantur. 16 ualuistin ostium occlu-
sissimum 27 sinit

