IV Praefatio.

illum me reliquisse, quia corrigendi ratio incerta esset, Asinariae
autem versum non ipse dixerim lacunosum mihi videri. At,
inquit, non videtur, sed est. Immo corruptum esse affirmari
potest3 utrum lacuna au alia corruptela laboret, dum persanatus
sit, affirmari non potest. Magis etiam admirandum est, quod,
qui primus in arenam descendit, Fr. Schoellius (Jenaische Lit-
teraturzeitung 1876, art. 243) inde accusationem orsus est,
quod librum Madvigio dedicavi. Quis Germanorum non idem
fecisset? An Germanis solis gratis esse licet? Nam quod dicit,
me huius maxime operis Madvigio summum iudicium detulisse,
id me non scripsisse, qui epistolam meam legerit, videbit.
Quamquam hoc ipsum non adolescentes solum delectavit, sed
etiam virum de litteris longe melius meritum, Lehrsium, qui,
quum librum meum numquam vidisset, Schoelliano convicio ita
gavisus est, ut id vehementer omnibus commendaret (Konigs-
berger Monatsblatter 1876, p. 71). Sed quoniam tam docti
viri, quid voluerim, saepe non intellexerunt, ne consilium meum
etiam aliis lectoribus obscurum maneat, quid secutus sim, quam
brevissime repetam et defendere conabor.

Quod ipse‚Å∑ quum adulescens ad Plautum accederem, desi-
deraveram, idem alios desideraturos putabam, commentarium
quidquid obscuri et insoliti esset explicantem, editionem ita
emendatam, ut ab optimis codicibus numquam nisi necessario
discederetur, itaque comparatam, ut, quidquid ratione cogente
correctum esset, primo adspectu appareret. Itaque quum multi-
tudine variarum scripturarum saepe verum obscurari vidissem,
has quam paucissimas contextui subnectendas duxi iis, quae
praeterea necessaria erant, in commentarium reiectis. In Plauto
autem quod perpaucis codicibus contenti esse possumus, Rit-
schelii acumini debemus. Equidem praeter palimpsestum duorum
tantum integram varietatem apposui, codicis B in omnibus, C in
duodecim posterioribus fabulis. vituperant critici, quod non
Ursiniani quoque (D) testimonia addiderim, maxime Gotzius,
Annal. phil. 1876, p. 351 sqq., qui, si codicem Britannicum
(J), quem in Analectis Plautinis a. 1877 editis p. 71 sqq.

