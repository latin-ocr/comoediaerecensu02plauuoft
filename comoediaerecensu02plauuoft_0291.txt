Aulularia 271

Etiam posterioribus saeculis hanc fabulam et in scena spec-
tatam et vulgo lectitatam esse facile credimus. Unum afferri
potest, quod quodam modo huc pertineat, extremo antiquitatis
tempore fabulam compositam esse similis nominis et cognati argu·
menti. Ea Querolus sive Aulularia inscribitur, primariamque
personam habet hominen] pauperem de fortuna sua semper
querentem, Querolum Euclionis filium. Huius pater avarus,
quum peregre proficisceretur, ollam auri plenam apud focum
aedium suarum defodit, ignaris omnibus, atque, ut etiam inventa
falleret, urnae titulum addidit, quasi ossa patris sui contineret.
Sed thesauro tanta cura abscondito frui non contigit, nam
peregri mortuus est. Moriens amico cuidam mandat, ut filio
secretum aperiat, et praemium huius obsequii decimam the-
sauri partem ei pollicetur. Is autem totum quam partem occu-
pare mavult, et quum Querolum superstitiosum hominem esse
comperisset, tali fraude rem aggreditur. Magum se esse simulat,
cui „potestates“ omnes pareant, et quum Querolus mala fortuna
prematur, ea se eum liberaturum promittit. Hoc fieri posse, si,
quicquid circa focum sordis et terrae esset, egestum esset. Effossa
terra una cum olla in arcam congeritur, quam Querolus ipse
suis humeris ex aedibus effert, et amicus improbus praeda potitur.
Sed aperta arca quum urnam videat, ut titulus declarat, mortui
ossa continentem, illusum se credens et spem frustratam aegre
ferens urnam refert et per fenestram in Queroli domum iniicit.
Fracta olla ingens auri vis effunditur, Querolusque, quod aurum
ipse exportaverat, recipit.

Fabula Rutilio cuidam inscribitur, quem Rutilium illum
Namatianum esse putarunt, qui „Reditum“ suum in Galliam
a. 416 p. Chr. n. elegiacis versibus elegantissime composuit3
sed fabula aliquanto antiquior esse videtur, si quidem iam
Servius ad AEn. III, 226 eam laudat. Conscripta est autem
non ut in scena publice ageretur, sed ut convivia oblectaret3
nam in prooemio auctor „N0s“ inquit „fabellis atque mensis
hunc libellum scripsimus“. Quod autem ad formam orationis
attinet, „Prodire“ inquit „in agendum non auderemus cum
clodo pede, nisi magnos praeclarosque in hac parte seque-
remur duces“, quibus verbis significari uidentur versus eatenus

