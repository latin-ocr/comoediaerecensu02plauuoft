Aulularia, ab aula (aulula) sive olla (ollula), est fabula, in qua
de olla- agitur auri plena in domo pauperis et sordidi hominis
necopinanter reperta. Euclio senex cum unica filia inopem et
miseram vitam agit, nec repertus in aedibus thesaurus avarum
hominem perducit, ut quidquam de vitae ratione demutet.
Immo aurum anxie servat nihil magis veritus quam, ne homines
repertum esse resciscant. Servam etiam, quam solam habet,
ne quid comperiat, domo eiicere solet, quotiens timore vexatus
inspicere cupit, num olla salva sit. Vicinum habet Megadorum
hominem divitem et caelibem, quem senili aetate eo animus
induxit, quo eum sororis Eunomiae admonitio perducere studuerat,
ut uxorem ducere cuperet. Is Euclionis filiam sibi optat, neque
Euclio, quamvis suspicetur eum ideo condicionem hanc cupere,
quia thesaurum repertum esse compererit, negare audet, et
filiam seni despondet indotatam. Nuptiae in eundem diem con-
stituuntur, et Megadorus, ut laute et pro sua re celebrentur,
et domum ad se et in Euclionis aedes opsonium, coquos, tibi-
cinas mittit. Euclione absente coquus in aedes eius intro-
ducitur, quem dominus redux veritus, ne thesaurum furto auferat,
male mulcatum eiicit3 ipse ollam ex aedibus effossam potius in Fidei
aede condere conatur. Quod factum quum non latuisse suspi-
cetur, ollam hinc quoque remotam extra urbem in Silvani luco
defodit. Sed, qui eum clam observaverat, Strobilus servus
vestigia eius secutus ollam confestim effodit, et senex, brevissimo
temporis intervallo reversus, ablatam videt. Eiulantem ea de
causa et vehementer querentem Lyconides alloquitur adulescens,
â€˜Eunomiae filius. Is ante novem menses in pervigilio quodam

