Praefatio. VH

metricas rationes et ad vera invenienda et ad falsa evitanda
maximi momenti esse neminem fugit3 verum quum ea re saepe
certior in poeta quam in prosae orationis scriptore emendandi
via videatur‚-tamen hic quoque fieri potest, ut in avia nos de-
ducat concinnitatis species et venustatis amor. Me quidem non
minus quam ceteros Plautini numeri delectant, nec quisquam
ardentius quam ego optat, ut versus quoque Plauti omnes resti-
tuantur3 sed cupiditati temperandum erat, nec, si hac in re
nostra editio Ritschelianis inferior videtur, ignorantiae aut so-
cordiae hoc tribuendum est, sed veritatis amori. Segnitiam
meam accusant, qui regredi quam progredi maluerim. Quid si
illi, qui se progredi putant, in avia deverterunt? nonne iure
subsistere eos iubemus et gradus revocare? Ingratum sane hoc
opus est, multoque et gra-tius et facilius foret viam a magistro
munitam sequi et lectica gestari quam per inculta tesqua pedi-
bus incedere, nec ego non possem, si vellem, Plautum sine
hiatibus, sine ullo numerorum vitio, sine ulla sermonis discre-
’ pantia edere, sed aliud est ludendi tempus, aliud seria agendi,
et ubi Plautum non histrionibus in scena agentibus, sed viris
doctrinae studiosis exhibiturus sum, malo lacerum exhibere neo
temporum iniuriae expertem quam eleganti novitatis specie
obductum.

Levitatis etiam me insimulant. In statuis aliisque antiquae
artis operibus eorum accusatur levitas, qui recentiorum arti-
ficum additamenta ab antiquis non distinguunt limamque omnia
levigantem patienter ferunt, et marmoreas artis reliquias hodie
omnes clamant se malle mutilas, modo genuinas, quam arti-
ficiose restitutas3 in Plauto editores sibi putant licere lima
omnia levigare, ut nec caries nec situs usquam appareat.
Quanto sanior et modestior est archaeologorum ars nuper re-
perta quam philologorum per multa saecula exercitata! Immo
sententiae emendentur, si fieri potest, quoniam hoc non facto
nihil omnino intelligitur3 orationis vitia, ubi certus et constans

usus est, removeantur3 pronuntiandi rationem modeste fateamur

