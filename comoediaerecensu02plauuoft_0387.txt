Bacchidum principium una cum exitu antecedentis fabulae interiit.
Interierunt simul periochae, quas anteposuerant grammatici, v.
Proleg.‘ p. 149 sq.‚ nec eorum auxilio, quid in deperdita fahulae
parte fuerit, divinare possumus; sed quantumcunque hoc detri-
mentum est, summa tamen argumenti clare perspicitur.
Nicobulus, civis Atheniensis locupleS,Mnesilochum filium adule-
scentem in Asiam misit, ut pecuniam, quam olim ipse Ephesi
apud hospitem deposuerat, inde sublatam reportaret. Adulescens
Sami in amorem Bacchidis meretricis incidit, sed deficiente pe-
cunia eam retinere non potest, et dum negotii conficiendi causa
Ephesum proficiscitur, Cleomachus miles eam in annum conducit
secumque Athenas abducit. Quod Mnesilochus ubi comperit,
litteras mittit ad Pistoclerum amicum et sodalem suum, ut
Bacchidem inveniat eamque, si fieri possit, sibi servet. Bacchis
ut Athenas venit, ibi sororem invenit geminam et cognominem,
et ipsam meretricem, quam ubi permissu militis invisit, ab ea
abire non vult. Pistoclerus autem, adulescens etiam nunc pae-
dagogi imperio subiectus, dum amici amicam quaerit et reperit,
ipse meretriciis blanditiisvictus in amorem incidit eius sororis,
quae Athenis habitabat, nec convicio minisque Lydi paedagogi
ab ea abstrahi potest. Mnesilochus confecto negotio Athenas
reversus Chrysalum servum statim a portu praemittit, ut quam
primum Pistoclerum conveniat et, quid de Bacchide effecerit,
resciscat. Is ubi Bacchidem inventam esse comp-erit nihilque
magis cupere, quam ut a milite discedat, sed annuo tempore
nondum exacto nisi ducentis Philippis numeratis, quantum pro
reliqua anni parte acceperat (v. 588. 1095), liberari non posse,

