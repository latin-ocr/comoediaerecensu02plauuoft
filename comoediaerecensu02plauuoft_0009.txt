Praefatio. V

accurate descripsit, tum novisset, huius quoque varias scripturas,
sine dubio desiderasset. Ursinianus autem, ut in prolegomenis
p. 154 dixi, „in posterioribus fabulis fere geminus est codici
O, in prioribus ita cum B consentit vel in levissimis rebus,
velut vocibus perperam divisis, et in erroribus manifestis, ut
ex ipso cod. B descriptus possit videri“. Quae quam vera sint,
ex accurata illa Aululariae collatione, quam Lorenzius in pro-
grammate gymnasii Coloniensis 1872 edidit, perspici potest.
Nam pleraque, quae in D rectius scribuntur quam in B, eius
generis sunt, quae vir sani iudicii et mediocriter doctus invenire
potuerit3 non nulla non ex ipso B sed e communi fonte fluxisse
videntur*). Itaque nec nunc affirmo nec tunc affirmavi, codicem
D ex B descriptum esse3 sed ea, quae in D rectius scribuntur,
utrum correctoris ingenio an communi archetypo debeantur, non
semper diiudicare possum, nec fieri potest, ut non codici B, qui
ab imperito homine scriptus est, multo maior auctoritas tri·
buatur. Similia de Ι dici possunt, nisi quod is et negligentius
scriptus est et temporis iniuriam gravius passus est. Quare
quum hos codices multo minoris momenti esse vidissem, nec
codicis D, qui aliquatenus iam notus erat, novam mihi colla-
tionem comparavi, nec codicis Ι eam, quam ipsi feceram, lecto-
ribus obtrudere volui. Non necesse mihi videbatur integram
eorum scripturam afferri, modo quae opus essent inde deprompta
in commentario commemorarentur. Integram afferant, qui soli
‘rei criticae operam dant3 ego editionem commentarii mole one-
ratam in apparatu critico parcam esse volui. Codicis autem
B scripturam eam adnotavi, quae primae manus est; quae postea
addita aut correcta sunt, in commentarium relegavi, v. Proleg.
p. 1583 nec nunc aliter facere me debuisse credo. Magis du-
bitari potest, rectene fecerim, quod ea omiserim, quae mere

orthographica viderentur, cuius rei fines non semper certi sunt.

*) Velut Aulul. 249: „facito“, ubi B: ,‚scito“. 766: „id“, ubi B:
„·ut“. Maioris¹ momenti est, quod Capt. 760 verba „exauspicaui
ex uinclis“‚ quae a B absunt, in D ceterisque extant,

